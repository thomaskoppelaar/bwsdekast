Klimaatverandering op de BWS

Na een lange tijd van aankondigen, zonder afspraak binnenlopen, nog meer aankondigen en inventarisaties is het eindelijk zover. De BWS heeft een nieuw dak met extra isolatie, extra lichtinlaat en minder luchtinlaat. Het leefklimaat is duidelijk veranderd en heeft zijn weerslag op haar bewoners. Het dicht op de natuur leven is, tot op zekere hoogte, voorbij.

De bewoners zijn echter zo veerkrachtig dat ze ook over deze verandering heen kunnen groeien. De biocultuur is nog steeds levendig en de aanleunwoning blijft onveranderd. De rest van het huis vermoedelijk ook, voor de komende jaren.